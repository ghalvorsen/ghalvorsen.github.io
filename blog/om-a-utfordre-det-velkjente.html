<!DOCTYPE html>
<html lang="en">
<head>
<title>Om å utfordre det velkjente</title>
<link rel='stylesheet' type='text/css' href='../style.css'>
<meta charset='utf-8'/>
</head>
<body>
<h1>Om å utfordre det velkjente</h1>
<small>[<a href='../index.html#om-a-utfordre-det-velkjente'>link</a>&mdash;<a href='om-a-utfordre-det-velkjente.html'>standalone</a>]</small>
<i>Publisert i Stavanger Aftenblad 31. okt. 2020</i>
<p>Det pågår for tiden et studentvalg ved UiS, og som et tiltak for å øke
valgoppslutningen ble det i år besluttet at de ulike listene skulle
markedsføres via UiS' egen instagramkonto. Av de seks listene som stiller til
valg ble det tirsdag kveld besluttet at tilbudet ikke skulle gjelde Kontrær
Liste, som dermed opplevde å bli sensurert uten at noen videre begrunnelse ble
gitt. Bildet brøt ikke med noen av de avtalte retningslinjene, og vi stiller
derfor spørsmål med hvorfor universitetet deltar i aktiviteter som vil påvirke
resultatet i et demokratisk valg.</p>

<p>Det har ikke lyktes oss å få klarhet i akkurat hva det er som universitetet
ikke vil vedkjenne seg. Om det, mon tro, er studentdemokratiet som ikke er
striglet nok. Men så lenge praksisen vedvarer er det vår klare anbefaling at
flosklene om "skamløst engasjement" og å "utfordre det velkjente" tones ned i
universitetets kommunikasjon.</p>

<p>- Gunnar K. Halvorsen<br />
Listeleder og matematikkstudent ved UiS</p>
<footer>av <strong><a href='http://uisvalg.no/'>Gunnar K. Halvorsen</a></strong></footer>
</body>

</html>
